Laodiceans 1:1  ¶ Paulus Apostolus non ab hominibus neque per hominem sed per Ihesum Christum, fratribus qui sunt Laodiciae. 
Laodiceans 1:2  Gratia vobis et pax a Deo patre et Domino Ihesu Christo. 
Laodiceans 1:3  ¶ Gratias ago Christo per omnem orationem meam, quod permanentes estis in eo et perseverantes in operibus eius, promissum expectantes in diem iudicii. 
Laodiceans 1:4  Neque destituant vos quorundam vaniloquia insinuantium, ut vos avertant a veritate evangelii quod a me praedicatur. 
Laodiceans 1:5  Et nunc faciet Deus ut qui sunt ex me ad profectum veritatis evangelii deservientes et facientes benignitatem operum que salutis vitae aeternae. 
Laodiceans 1:6  ¶ Et nunc palam sunt vincula mea quae patior in Christo; quibus laetor et gaudeo. 
Laodiceans 1:7  Et hoc mihi est ad salutem perpetuam; quod ipsum factum orationibus vestris et administrante Spiritu sancto, sive per vitam sive per mortem. 
Laodiceans 1:8  Est enim mihi vivere in Christo et mori gaudium. 
Laodiceans 1:9  Et id ipsum in vobis faciet misericordia sua, ut eandem dilectionem habeatis et sitis unianimes. 
Laodiceans 1:10  ¶ Ergo, dilectissimi, ut audistis praesentia mei, ita retinete et facite in timore Dei, et erit vobis vita in aeternum: 
Laodiceans 1:11  Est enim Deus qui operatur in vos. 
Laodiceans 1:12  Et facite sine retractu quaecumque facitis. 
Laodiceans 1:13  ¶ Et quod est [reliquum], dilectissimi, gaudete in Christo; et praecavete sordidos in lucro. 
Laodiceans 1:14  Omnes sint petitiones vestrae palam apud Deum; et estote firmi in sensu Christi. 
Laodiceans 1:15  Et quae integra et vera et pudica et iusta et amabilia, facite. 
Laodiceans 1:16  Et quae audistis et accepistis in corde retinete; et erit vobis pax. 
Laodiceans 1:17  [¶ Salutate omnes fratres in osculo sancto.] 
Laodiceans 1:18  ¶ Salutant vos sancti. 
Laodiceans 1:19  ¶ Gratia Domini Ihesu cum spiritu vestro. 
Laodiceans 1:20  ¶ Et facite legi Colosensibus et Colosensium vobis. 