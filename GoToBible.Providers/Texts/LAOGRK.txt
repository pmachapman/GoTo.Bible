Laodiceans 1:1  ¶ ΠΑΥΛΟς ἀπόστολος οὐκ ἀπ̓ ἀνθρώπων οὐδὲ δἰ ἀνθρώπου ἀλλὰ διὰ Ἰησοῦ Χριστοῦ, τοῖς ἀδελφοῖς τοῖς οὖσιν ἐν Λαοδικείᾳ. 
Laodiceans 1:2  Χάρις ὑμῖν καὶ εἰρήνη ἀπὸ Θεοῦ πατρὸς καὶ Κυρίου Ἰησοῦ Χριστοῦ. 
Laodiceans 1:3  ¶ Εὐχαριστῶ τῷ Χριστῷ ἐν πάσῃ δεήσει μου, ὅτι ἐστὲ εν αὐτῷ μένοντες καὶ προσκαρτεροῦντες τοῖς ἔργοις αὐτοῦ, ἀπεκδεχόμενοι τὴν ἐπαγγελίαν εἰς ἡμέραν κρίσεως. 
Laodiceans 1:4  ¶ Μηδὲ ὑμᾶς ἐξαπατήσωσιν ματαιολογίαι τινῶν διδασκόντων ἵνα ἀποστρέψωσιν ὑμᾶς ἀπὸ τῆς ἀληθείας τοῦ εὐαγγελίου τοῦ εὐαγγελισθέντος ὑπ̓ ἐμοῦ. 
Laodiceans 1:5  καὶ νῦν ποιήσει ὁ Θεὸς ἵνα τὰ ἐξ ἐμοῦ εἰς προκοπὴν τῆς ἀληθείας τοῦ εὐαγγελίου... λατρεύοντες καὶ ποιοῦντες χρηστότητα ἔργων τῶν τῆς σωτηρίας [καὶ] τῆς αἰωνίου ζωῆς. 
Laodiceans 1:6  καὶ νῦν φανεροὶ οἱ δεσμοί μου, οὓς ὑπομένω ἐν Χριστῷ, ἐν οἷς χαίρω καὶ ἀγαλλιῶμαι. 
Laodiceans 1:7  καὶ τοῦτό ἐστίν μοι εἰς σωτηρίαν ἀΐδιον, ὃ καὶ ἀπέβη διὰ τῆς ὑμῶν δεήσεως καὶ ἐπιχορηγίας πνεύματος ἁγίου, εἴτε διὰ ζωῆς εἴτε διὰ θανάτου. 
Laodiceans 1:8  ἐμοὶ γὰρ τὸ ζῆν ἐν Χριστῷ καὶ τὸ ἀποθανεῖν χαρά. 
Laodiceans 1:9  καὶ τὸ αὐτὸ ποιήσει [καὶ] ἐν ὑμῖν διὰ τοῦ ἐλέους αὐτοῦ, ἵνα τὴν αὐτὴν ἀγάπην ἔχητε, σύμψυχοι ὄντες. 
Laodiceans 1:10  ὥστε, ἀγαπητοί, καθὼς ὑπηκούσατε ἐν τῇ παρουσίᾳ μου, οὕτως μνημονεύοντες μετὰ φόβου Κυρίου ἐργάζεσθε, καὶ ἔσται ὑμῖν ζωὴ εἰς τὸν αἰῶνα· 
Laodiceans 1:11  Θεὸς γάρ ἐστιν ὁ ἐνεργῶν ἐν ὑμῖν. 
Laodiceans 1:12  καὶ ποιεῖτε χωρὶς διαλογισμῶν ὅ τι ἐὰν ποιῆτε. 
Laodiceans 1:13  ¶ Καὶ τὸ λοιπόν, ἀγαπητοί, χαίρετε ἐν Χριστῷ. βλέπετε δὲ τοὺς αἰσχροκερδεῖς. 
Laodiceans 1:14  πάντα τὰ αἰτήματα ὑμῶν γνωριζέσθω πρὸς τὸν Θεόν. καὶ ἑδραῖοι γίνεσθε ἐν τῷ νοῒ τοῦ Χριστοῦ. 
Laodiceans 1:15  ὅσα τε ὁλόκληρα καὶ ἀληθῆ καὶ σεμνὰ καὶ δίκαια καὶ προσφιλῆ, ταῦτα πράσσετε. 
Laodiceans 1:16  ἇ καὶ ἠκούσατε καὶ παρελάβετε, ἐν τῇ καρδίᾳ κρατεῖτε, καὶ ἡ εἰρήνη ἔσται μεθ̓ ὑμῶν. 
Laodiceans 1:17  [¶ Ἀσπάσασθε τοὺς ἀδελφοὺς.] 
Laodiceans 1:18  ¶ Ἀσπάζονται ὑμᾶς οἱ ἅγιοι. 
Laodiceans 1:19  ¶ Ἡ χάρις τοῦ Κυρίου Ἰησοῦ Χριστοῦ μετὰ τοῦ πνεύματος ὑμῶν. 
Laodiceans 1:20  ¶ καὶ ποιήσατε ἵνα τοῖς Κολασσαεῦσιν ἀναγνωσθῇ, καὶ ἡ τῶν Κολασσαέων ἵνα καὶ ὑμῖν. 